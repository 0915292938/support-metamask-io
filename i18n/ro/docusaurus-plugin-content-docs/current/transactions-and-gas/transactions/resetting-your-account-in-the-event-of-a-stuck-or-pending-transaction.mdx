---
title: "Resetarea contului în cazul unei tranzacții blocate sau în așteptare"
---

:::danger

#### Atenție!

E bine să-ți resetezi contul numai la îndemnul unui membru al echipei de asistență MetaMask sau la îndemnul MetaMask Activity.

:::

**Notă**: Odată cu versiunea 10.28.1, numele acestei funcții s-a modificat pe extensia MetaMask din *resetare cont *în* șterge activitatea contului și valoarea nonce-ului. *În aplicația MetaMask pentru mobil se numește ca înainte, _Resetare cont._

Ocazional, poți întâlni tranzacții care nu sunt finalizate într-un interval de timp la care te aștepți. Acest lucru se poate întâmpla din mai multe motive, cum ar fi situația în care ai rămas fără un token nativ pentru a plăti taxele de gas sau alegerea unei limite prea mici de gas în perioadele de trafic intens, determinând astfel ca tranzacția ta să rămână în “așteptare”.

În alte situații, este posibil să existe probleme de software cu MetaMask, iar în aceste cazuri specifice poate fi necesar să-ți resetezi contul.

Aceasta este o funcție care șterge istoricul tranzacțiilor, inclusiv informațiile MetaMask despre tranzacțiile în așteptare. Datorită impactului pe care acest lucru îl poate avea asupra contului tău, te rugăm să-ți resetezi contul numai la îndemnul unui membru al echipei de asistență MetaMask.

**Consultă [ghidul](/managing-my-wallet/resetting-deleting-and-restoring/how-to-clear-your-account-activity-reset-account) nostru pentru o scurtă prezentare despre cum să-ți resetezi contul, dar și câteva informații cheie legate de acest proces. **

Te rugăm să reții că **ar trebui să-ți resetezi contul numai dacă tranzacția nu este vizibilă în explorer-ul blockchain**. Află mai multe despre cum să cauți o tranzacție [aici](/managing-my-wallet/how-to-check-my-wallet-activity-on-the-blockchain-explorer).

:::info

#### Resetarea contului vs. resetarea portofelului?

Acestea sunt procese diferite care nu trebuie confundate. Resetarea contului va șterge, în esență, istoricul tranzacțiilor. Resetarea portofelului va readuce MetaMask la starea în care era când l-ai instalat și ai creat prima dată portofelul.

Pentru mai multe informații despre fiecare dintre aceste procese, te rugăm să consulți articolul corespunzător:

- [Resetarea portofelului](/managing-my-wallet/resetting-deleting-and-restoring/how-to-reset-your-wallet)
- [Cum să ștergi activitatea contului/ resetare cont](/managing-my-wallet/resetting-deleting-and-restoring/how-to-clear-your-account-activity-reset-account)

:::
