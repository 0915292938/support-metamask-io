---
title: "Practici de siguranță pentru tokeni"
---

### Ia în considerare următoarele practici de siguranță când navighezi internetul descentralizat:

- **Asta înseamna că există mulți tokeni malițioși deghizați ca fiind populari. Așadar, verifică de două ori dacă tokenul pe care intenționezi să-l schimbi este cel adevărat. Cum garantezi acest lucru? [Verifică adresa tokenului.](/managing-my-tokens/custom-tokens/how-to-find-a-token-contract-address)**
- **Risc de pierdere:** prețul tokenilor fluctuează, deci valoarea unui token poate scădea considerabil după achiziționare. Asta înseamna că înainte să achiziționezi un token, ai nevoie de puțină documentare. Un aspect de luat în considerare este longevitatea proiectului sau a fondurilor: există demult pe piață sau e ceva ce a apărut din senin și explodează ca valoare?

:::info

#### Escrocherii comune: Rugpull-uri

Escrocheriile deja cunoscute, precum schemele piramidale, s-au infiltrat și în economia descentralizată și sunt cunoscute sub numele de [rugpull-uri](/privacy-and-security/staying-safe-in-web3/scammers-and-phishers-rugpulls-and-airdrop-scams): atunci când creatorii unui token fac reclamă exagerată proiectului și investesc substanțial în acel token pentru a lăsa impresia unei creșteri impresionante a prețului. Apoi, retrag întreaga investiție odată ce ating suma dorită, lăsând investitorii ce nu știau de “dump-ul” ce avea sa urmeze, fără fondurile investite. Pe scurt, **documentează-te atent și investește doar în proiecte de încredere. **

:::

- Unele proiecte **nu oferă asistență pentru clienți. **Acest lucru se datorează ecosistemului de natură descentralizată: dacă un proiect rulează pe un set de protocoale programate, există posibilitatea ca nimeni să nu urmărească și să adreseze problemele utilizatorilor. În astfel de cazuri, trebuie sa verifici dacă proiectul are o comunitate pe GitHub, Discord, Slack sau orice altă platformă la care poți apela pentru mai multe informații.
- **O practică des întâlnită în ecosistem este _airdropping-ul. _**Acest lucru se întâmplă deseori o data cu lansarea unui proiect, atunci când creatorii proiectului vor să genereze interes - 'airdrop-ul ' însuși constă în a oferi cadou un număr de tokeni către oricâte adrese de portofele Ethereum. Asta înseamnă că poți avea în portofel tokeni despre care nu știi nimic; în acest caz, fii precaut dacă intenționezi să transferi, cheltui sau să retragi acești tokeni. Doar pentru că au fost gratuiți, iar cineva i-a trimis în portofelul tău, nu înseamna că trebuie folosiți iresponsabil. Asigură-te că înțelegi ce reprezintă acel token și ce intenționezi să faci cu el.

:::info

#### Phisheri: Escrocherii cu Airdrop-uri

Airdrop-urile există de mult timp (în spațiul web3). Deși acestea pot fi și legitime, unele pot fi folosite pentru a crea interes într-un proiect fără merit (vezi secțiunea anterioară despre **Rugpull-uri)** sau, mai mult, pot fi folosite pentru a fura fondurile utilizatorilor.

Dacă vezi [pe Etherscan](/managing-my-wallet/how-to-check-my-wallet-activity-on-the-blockchain-explorer) că ai primit niște tokeni pe care nu i-ai cumparat, nu te grăbi să-i schimbi. Este indicat să te documentezi în privința lor. Atunci când încerci să-i schimbi, poți deveni victima unei escrocherii comune ce presupune redirecționarea utilizatorilor către o pagină unde le sunt cerute date personale precum fraza secretă de recuperare (SRP), sub pretextul de a putea retrage fondurile.

**Nu împărtăși fraza secretă cu nimeni și cu nici un site web, în special acelea care promit să ofere criptomonede în schimb.**

_Dacă dorești să vezi cum funcționează o astfel de escrocherie [urmărește acest video](https://www.youtube.com/watch?v=M4rwlfzYskw)._

Recomandăm să acorzi atenție tokenilor asociați conturilor tale. Pentru mai multe informații referitoare la cum să adaugi și să-ți gestionezi tokenii, vezi [aici](/managing-my-tokens/custom-tokens/how-to-display-tokens-in-metamask). **Dacă ai tokeni malițioși în contul tău primiți în urma unui airdrop, lasă-i pur și simplu acolo. După cum am mai spus, deseori încercarea de a-i tranzacționa poate avea urmări neplăcute.**

Avem un articol amănunțit pe subiectul escrocheriilor cu rugpull-uri și airdrop-uri [aici](/privacy-and-security/staying-safe-in-web3/scammers-and-phishers-rugpulls-and-airdrop-scams).

:::
