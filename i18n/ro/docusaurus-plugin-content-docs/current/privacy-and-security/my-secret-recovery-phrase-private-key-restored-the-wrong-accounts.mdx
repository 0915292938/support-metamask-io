---
title: "Fraza mea secretă de recuperare a restaurat contul greșit"
---

:::info

#### Notă:

- Un mesaj important din partea echipei MetaMask cu privire la această problemă poate fi găsit [aici](https://community.metamask.io/t/restored-metamask-no-coins-are-showing/878/107?u=jacob.cantele).
- Pentru informații de bază despre fraza secretă de recuperare (SRP) din MetaMask, consultă ghidul nostru de utilizare [aici](/getting-started/user-guide-secret-recovery-phrase-password-and-private-keys).

:::

Presupunând că folosești fraza secretă de recuperare corectă (ce poate restaura conturi multiple) sau o cheie privată (ce poate restaura doar un singur cont atunci când este [importată](/managing-my-wallet/accounts-and-addresses/how-to-import-an-account)), este imposibil să restaurezi contul greșit. Verifică dacă următoarele se aplică și în cazul tău.

Dacă întâmpini această problemă, cele mai frecvente motive sunt:

1. **Fraza secretă de recuperare pe care o ai în prezent nu e asociată contului care îți lipsește. **Cu alte cuvinte: ai SRP-ul greșit.

2. **Contul care îți lipsește a fost un cont secundar creat sub fraza secretă de recuperare pe care o ai în prezent.**

   Pentru a verifica dacă acesta este cazul, utilizează [https://danfinlay.github.io/mnemonic-account-generator/](https://danfinlay.github.io/mnemonic-account-generator/) pentru a genera între 10 și 100 de conturi și verifică dacă în lista respectivă apar conturile lipsă.

   (Ține minte că generatorul va returna adrese de cont _fără_ 0x la început, deci, dacă ai copiat o adresă care _are_ prefixul 0x, căutarea în listă nu va produce rezultate.)

   Dacă se află contul în acea listă, îl poți restaura în MetaMask urmând instrucțiunile [de aici](/managing-my-wallet/accounts-and-addresses/how-to-add-missing-accounts-after-restoring-with-secret-recovery-phrase).

3. **Fraza secretă de recuperare pe care o ai a fost generată inițial de un alt furnizor de portofel.**

   Dacă simți că acesta ar putea fi cazul, încearcă să-ți restabilești contul folosind acei furnizori de portofel pentru a verifica dacă ai acces la contul lipsă.

4. **Contul lipsă a fost importat folosind o cheie privată.**

   Acesta este un [cont importat](/managing-my-wallet/accounts-and-addresses/what-are-imported-accounts-). În acest caz, singura modalitate de a accesa contul este re-importarea acestuia folosind cheia privată.

5. **Fraza secretă de recuperare a fost scrisă greșit sau este introdusă incorect la restaurare.**

   O problemă frecventă este scrierea de mână (un scris neciteț al frazei secrete de recuperare); altă problemă este scrierea cuvintelor în _ordine greșită_. Cuvintele trebuie să fie în ordinea în care au fost prezentate inițial.

6. **Fraza secretă de recuperare restaurează de fapt contul, dar ceea ce lipsește sunt tokenii personalizați care trebuie adăugați din nou. **

   Poți urma pașii de [aici](/managing-my-tokens/custom-tokens/how-to-display-tokens-in-metamask) pentru a-i adăuga din nou.
