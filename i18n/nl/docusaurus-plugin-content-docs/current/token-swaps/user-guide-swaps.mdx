---
title: "Gebruikersgids: Swaps"
---

**MetaMask Swaps** is een functie van MetaMask waarmee je de ene cryptocurrency-token voor een andere kunt ruilen (meer informatie over ERC-20-tokens en het verschil met NFT's vind je in onze [gebruikersgids](/managing-my-tokens/user-guide-tokens)). Het is super handig en eenvoudig, en vermindert drastisch het aantal benodigde stappen, en de hoeveelheid blootstelling aan slimme contracten van derden, om tokens te verkrijgen die u interesseren.

MetaMask Swaps is momenteel beschikbaar op:

- Ethereum-mainnet
- BNB Smart Chain
- Avalanche C-Chain
- Polygon
- Optimism
- Arbitrum.

<div class="center-container">
  <div class="img-medium">
    <img
      src={
        require("../../../../../img/i18n/legacy/MetaMask_user_guide_swaps.png")
          .default
      }
      alt="MetaMask gebruikershandleiding swaps"
    />
  </div>
</div>

### **Wat moet je weten voordat je gaat swappen?**

- Zelfs als een token aan de ERC-20-standaard voldoet, **kun je toch beter onderzoek doen **voordat je deze token koopt. Wat cryptovaluta en gedecentraliseerde financiering revolutionair maakt, is hun programmatische aard. Een token is niet per se een statisch activum. Het kan functies hebben die van invloed zijn op de manier waarop het wordt gebruikt maar ook op je wallet, zoals [hier](https://www.reddit.com/r/CryptoCurrency/comments/owkokz/scam_alert_vera_tokens/) bijvoorbeeld. Er zijn natuurlijk ook andere, niet kwaadaardige zaken waarmee je rekening moet houden: sommige tokens kun je bijvoorbeeld wel kopen, maar om het nut dat ze bieden te gebruiken, moet je ze op een specifiek platform staken.
- **Slippage** is het verschil tussen de prijs waarop je klikt en de uiteindelijke transactieprijs die MetaMask Swaps toestaat. Gezien de uiterst liquide en schommelende aard van gedecentraliseerde financiering en cryptovaluta's, kunnen de prijzen van de ene op de andere seconde wijzigen. Swaps laten alleen een beperkt verschil toe tussen de afgesproken prijs en de uiteindelijke prijs, zodat je transactie wordt afgehandeld zonder dat je wordt blootgesteld aan plotse pieken of dalingen.

<div class="center-container">
  <div class="img-medium">
    <img
      src={
        require("../../../../../img/token-swaps/i-did-a-swap-but-received-fewer-tokens-or-less-fiat-value-than-i-expected-why-/MetaMask_user_guide_swaps_slippage.png")
          .default
      }
      alt="MetaMask gebruikershandleiding swaps slippage"
    />
  </div>
</div>

- **Aangepaste tokens** is wat MetaMask die tokens noemt die niet algemeen of wijdverspreid genoeg zijn om in MetaMask's standaardlijst van tokens te staan, die standaard worden gedetecteerd wanneer je Ethereum-mainnet ([en een handvol andere populaire netwerken](/managing-my-tokens/custom-tokens/how-to-display-tokens-in-metamask)) hebt geselecteerd als je netwerk in MetaMask. Als je tokens in je wallet swapt, maar deze na enkele minuten nog niet ziet, kun je [proberen om ze handmatig toe te voegen](/managing-my-tokens/custom-tokens/how-to-display-tokens-in-metamask). Vergeet niet dat een blockchain snel is, maar **nog niet onmiddellijk transacties** afrondt.
- **Onze ondersteunende artikelen zijn alleen van toepassing op MetaMask Swaps**. Met andere woorden, MetaMask biedt ondersteuning voor de swaps die gebeuren door het gebruik van de MetaMask Swaps-knop. Als je swaps rechtstreeks uitvoert op een ander platform of een andere DEX, kan MetaMask enige algemene oriëntatie of begeleiding bieden, maar **het moet niet als definitief worden beschouwd**; neem contact op met het ondersteuningsteam of de community voor de beurs of het platform waar je ruilt voor hulp.

:::warning

#### Onthoud: MetaMask fungeert slechts als intermediair in je swap!

Wanneer je MetaMask Swaps gebruikt, bedenk dan dat MetaMask optreedt als een aggregator of intermediair: we verzamelen prijsvoorstellen en bieden je de meest voordelige. Van daaruit kun je beslissen of je al dan niet doorgaat met de transactie met het platform/liquiditeitsaanbieder. MetaMask biedt geen liquiditeit, voert de transactie niet uit en verkoopt geen tokens.

:::

### Wil je het proberen?

Het maakt niet uit of je MetaMask als extensie of mobiel gebruikt. In een paar stappen bezit je de tokens die je wilt.

Op het hoofdscherm van de MetaMask-applicatie vind je een knop met enkele pijlen in een rechthoekige vorm, met de tekst'swap'. Druk op die knop!

Je krijgt nu het hoofdscherm voor swaps te zien.

<div class="center-container">
  <div class="img-medium">
    <img
      src={
        require("../../../../../img/i18n/legacy/MetaMask_user_guide_swaps_amount.png")
          .default
      }
      alt="MetaMask gebruikershandleiding swaps bedrag"
    />
  </div>
</div>

#### **Je swap voorbereiden**

- Selecteer eerst bovenaan in het vervolgkeuzemenu de token die je in bezit hebt, en die je wilt uitgeven.
- Kies hierna, onderaan in het tweede vervolgkeuzemenu, de token die je wilt aanschaffen.
- Pas het bedrag van de eerste token aan, tot je tevreden bent over het bedrag dat je wilt besteden, en het bedrag dat je zult ontvangen.
- Onderaan het scherm staat een knop 'Krijg prijsvoorstel'. Druk op die knop!

Je ziet hoe de app een proces doorloopt waarbij naar de beste prijs wordt gezocht. **Dit proces is het geheime ingrediënt van MetaMask Swaps, waardoor het de goedkoopste en beste swapservice is**. Terwijl jij kijkt hoe Swaps naar prijzen aan het zoeken is, gebeurt er heel wat achter de schermen.

Allereerst zoekt Swaps op gedecentraliseerde beurzen en swap-protocollen voor tokens naar de voordeligste wisselkoers.

Tegelijkertijd worden er testtransacties uitgevoerd om te controleren dat, wanneer je uiteindelijk beslist om een transactie door te voeren, deze zo goed als zeker afgerond zal worden. En dat, wanneer het toch niet doorgaat, deze opties eruit worden gefilterd. **MetaMask ontneemt je alle zorgen die gepaard gaan met een mislukte transactie**: met de gasprijs van het Ethereum-mainnet en de complexiteit van slimme contracten is een mislukte transactie niet alleen een pijnlijke foutcode, maar brengt deze ook aanzienlijke financiële schade toe. Het percentage mislukkingen van swaps is zeer laag, en er zijn verbeteringen in de maak om dit zo goed als onbestaand te maken.

Lezers met een scherp oog hebben vast en zeker op het vorige scherm in de linkerbenedenhoek de vermelding '3% slippage' gezien. Slippage is een andere parameter die Swaps in je voordeel gebruikt, en het wordt hierboven in detail uitgelegd.

Na al dat DeFi-rekenwerk, kom je op het prijsscherm:

###

#### **Je swap uitvoeren**

Hier komt redelijk wat bij kijken, maar maak je geen zorgen. Allereerst zie je bovenaan dat Swaps alles in het werkt, blijft stellen om te garanderen dat je de** meest actuele prijs en beschikbaarhei**d krijgt.

De belangrijkste info staat in het midden van het scherm: **het aantal tokens dat je krijgt** (na aftrek van de slippage) **volgens het laatste prijsvoorstel**. Je krijgt details te zien, zoals de wisselkoers, en als je wilt, kun je zien hoe het prijsvoorstel is berekend en wat de geavanceerde instellingen voor gas zijn. Dit is op zich al een uitgebreid onderwerp (start [hier](/transactions-and-gas/gas-fees/user-guide-gas)), maar in het kort is dit het bedrag dat het netwerk aanrekent plus de vergoeding voor MetaMask.\
**Als je de swap wilt bevestigen, veeg je met je vinger over het scherm!**

:::info

#### Waarom zijn mijn geswapte tokens niet in mijn wallet te zien?

Net als bij andere blockchain-transacties gebeurt de overdracht niet onmiddellijk, maar het duurt beslist niet lang voor je je tokens in je wallet ziet. Als het geen bekende tokens zijn, of ze om een andere reden niet in je wallet verschijnen, kun je [hier](/managing-my-tokens/custom-tokens/how-to-display-tokens-in-metamask) onze instructies volgen om ze toe te voegen.

:::

#### **Maak kennis met SwapVerse**

Een van de absoluut geweldige kenmerken van MetaMask, en een van de redenen waarom het je een ongeëvenaarde tokenswap-ervaring kan bieden, is dat het is **ontworpen om netwerkagnostisch te zijn**: zolang het blockchain-netwerk waarmee je verbinding maakt uitwisselbaar is met Ethereum, kun je configureren dat MetaMask erop werkt. Wat houdt dit precies in?

Dit **houdt in dat je Swaps van MetaMask ook op andere netwerken kunt gebruiken**. Je hoeft niet op het Ethereum-mainnet te zitten. **Je kunt Swaps bijv. ook op Polygon gebruiken**. Er komen steeds andere sidechains en aangepaste netwerken online. Probeer ze uit. Met Swaps kun je direct vanuit je wallet tokens ruilen op elk Ethereum-compatibel netwerk, zonder dat je rechtstreeks verbinding maakt met platforms van derden. Hierdoor word je minder blootgesteld aan potentieel hackbare of kwaadaardige slimme contracten.

Je kunt via Swaps zelfs aan niet-Ethereum-tokens _op het mainnet_ komen. Meer informatie hierover vind je [hier](https://support.metamask.io/hc/en-us/articles/4404417979035), in ons artikel over MATIC-tokens op Ethereum. Zorg er gewoon voor dat **je, [via bruggen en portals, altijd door het hele multiverse navigeert](/networks-and-sidechains/managing-networks/user-guide-custom-networks-and-sidechains).**

### **Veelgestelde vragen**

[Waarom ontbreken er enkele tokens in MetaMask Swaps?](/token-swaps/why-are-some-tokens-missing-from-metamask-swaps)

[Hoe zie ik, op het moment van aankoop, de prijs voor tokens die via MetaMask Swaps worden gekocht?](/token-swaps/how-do-i-see-the-price-at-time-of-purchase-for-tokens-bought-through-swaps)

[Waarom is mijn MetaMask-swap mislukt?](/token-swaps/why-did-my-metamask-swap-fail)e

[Hoe kan ik een swap die in behandeling is, annuleren?](/token-swaps/how-to-cancel-a-pending-swap)

[Waarom is de MetaMask Swap-knop niet beschikbaar/grijs weergegeven?](/token-swaps/why-is-the-metamask-swap-button-unavailable---greyed-out)

**[Ik heb een swap gedaan, maar kreeg minder tokens of fiat dan ik had verwacht. Hoe komt dit?](/token-swaps/i-did-a-swap-but-received-fewer-tokens-or-less-fiat-value-than-i-expected-why-)**

[Fout bij ophalen van prijsvoorstel](/token-swaps/error-fetching-quote)

[Ondersteuning en tips voor het oplossen van problemen van Uniswap](/token-swaps/uniswap-support-and-troubleshooting-tips)

**[Gebruikersgids: Aangepaste netwerken en sidechains](/networks-and-sidechains/managing-networks/user-guide-custom-networks-and-sidechains)**
