---
title: "Takılmış veya bekleyen bir işlem durumunda hesabınızı sıfırlama"
---

:::danger

#### Dikkat!

Hesap sıfırlama işlemi, yalnızca MetaMask Destek ekibinin bir üyesi size bunu yapmanız gerektiğini söylediğinde yapılmalıdır.

:::

Kimi zaman, beklediğiniz süre içinde tamamlanmayan işlemlere rastlayabilirsiniz. Bunun birkaç nedeni olabilir. Örneğin gas ücretini ödemek için gereken yerel token'ın bitmesi ya da yüksek trafik zamanlarında düşük gas limiti belirlendiği için işlemin "bayat" hale gelmesi gibi.

Diğer durumlarda, MetaMask'ta yazılım sorunları olabilir. Bu tip durumlarda hesabınızı sıfırlamanız gerekebilir.

Bu, MetaMask'ın bekleyen işlemlerle ilgili bilgisi dahil olmak üzere işlem geçmişinizi silen bir özelliktir. Bu işlemin hesabınız üzerindeki etkisi nedeniyle, hesabınızı lütfen yalnızca bir Destek temsilcisi tarafından talimat verildiğinde sıfırlayın.

Hesabınızı sıfırlamayı kısaca açıklayan ve bazı önemli hususları da içeren **[kılavuzumuza](/managing-my-wallet/resetting-deleting-and-restoring/how-to-clear-your-account-activity-reset-account) göz atın**.

Lütfen hesap sıfırlama işlemini **yalnızca işleminizin blok gezgini üzerinde görüntülenemediği durumlarda** yapmanız gerektiğini unutmayın. İşleminizi nasıl arayacağınızı [buradan](/managing-my-wallet/how-to-check-my-wallet-activity-on-the-blockchain-explorer) öğrenebilirsiniz.

:::info

#### Hesabı sıfırlamak mı yoksa Cüzdanı sıfırlamak mı?

Bunlar, birbiriyle karıştırılmaması gereken farklı süreçlerdir. Hesabınızı sıfırlamak, işlem geçmişinizi temizler. Cüzdanınızı sıfırlamak, MetaMask'ınızı ilk kurduğunuz ve cüzdanınızı oluşturduğunuz duruma geri götürür.

Bu süreçlerin her biri hakkında daha fazla bilgi için aşağıdaki makalelerden uygun olana bakın:

- [Cüzdan sıfırlama](/managing-my-wallet/resetting-deleting-and-restoring/how-to-reset-your-wallet)
- [Hesap sıfırlama](/managing-my-wallet/resetting-deleting-and-restoring/how-to-clear-your-account-activity-reset-account)

:::
