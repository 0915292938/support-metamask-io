---
title: "Varlıkları Binance borsasına aktarma"
---

#### _Not: Bu makalede, MetaMask üzerinde tuttuğunuz varlıkları Binance merkezi borsasına (CEX) taşıma süreci açıklanmaktadır. Bu işlem [MetaMask'tan Binance Smart Chain'e varlık taşınması ile aynı şey değildir.](/networks-and-sidechains/binance/sending-assets-to-binance-bnb-smart-chain)_

Varlıkları MetaMask'tan Binance'e aktarmaya çalışıyorsanız kayıplara mahal vermemek için lütfen yönergeleri izlediğinizden emin olun.

Öncelikle, Binance'in kısıtlı sayıda ağ üzerinde işlev gösteren merkezi bir borsa olduğunu anlamanız gerekmektedir. **(Ethereum mainnet, Binance Smart Chain, Polygon vb.)** Bu nedenle, lütfen aşağıdakilerden emin olun:

- Token'larınızın şu anda üzerinde olduğu ağ (göndermeyi yaptığınız ağ)
- Binance borsasının bu ağı desteklemesi.

:::danger

#### Uyarı

Token'ları zaten gönderdiyseniz ve Binance bu ağı desteklemiyorsa, muhtemelen paranızı tamamen kaybedeceksiniz. Daha fazla bilgi için lütfen [https://www.binance.com/en/support](https://www.binance.com/en/support) adresinden Binance ile iletişime geçin**.**

:::

Binance'in bu ağı desteklediğinden emin olduktan sonra, _bu ağdaki_ gas ücretleri için, MetaMask'ta yeterli varlığınız olduğundan emin olmanız gerekecektir.

Gas ücretlerinin ağın yerel token'ı cinsinden ödendiğini lütfen unutmayın. Örneğin:

- Ethereum Mainnet için ETH
- Binance Smart Chain için BNB
- Polygon için MATIC.

Gas ücreti için token'ınız yoksa, varlıkları Binance borsasına gönderemezsiniz.

Binance hesabınıza yatıracağınız token'ın özel adresini almak için, [burada](https://support.binance.us/hc/en-us/articles/360046787054-How-to-Deposit-Crypto) (ABD borsası için) veya [burada](https://www.binance.com/en/support/faq/115003764971) (ABD dışındakiler için) yer alan Binance'in talimatlarını izleyin. [Hedef adres sizden istendiğinde](/managing-my-tokens/moving-your-tokens/how-to-send-tokens-from-your-metamask-wallet) bu adresi kopyalayın ve MetaMask'a yapıştırın.
