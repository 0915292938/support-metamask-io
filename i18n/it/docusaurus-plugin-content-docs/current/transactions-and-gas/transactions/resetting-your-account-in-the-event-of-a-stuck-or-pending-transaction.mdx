---
title: "Ripristinare l'account in caso di transazione bloccata o in sospeso"
---

:::danger

#### Attenzione!

Dovrai ripristinare il tuo account solo quando ti verrà richiesto da un membro del team di assistenza di MetaMask.

:::

A volte è possibile che le transazioni non vengano completate nei tempi previsti. Ciò può accadere per una serie di motivi, come l'esaurimento di un token nativo per pagare i costi in gas o l'impostazione di un limite di gas basso nei momenti di traffico elevato, che rende la transazione "obsoleta".

In altri casi, è possibile che si siano verificati dei problemi di software con MetaMask ed è in questi casi che potrebbe essere necessario ripristinare il tuo account.

Questa funzione cancella la cronologia delle transazioni, inclusa la memoria di MetaMask di eventuali transazioni in sospeso. A causa dell'impatto che questa operazione può avere sul tuo account, ti consigliamo di ripristinare il tuo account solo quando ti viene chiesto di farlo da un agente del supporto.

**Consulta la nostra [guida](/managing-my-wallet/resetting-deleting-and-restoring/how-to-clear-your-account-activity-reset-account) **per una breve descrizione di come ripristinare il tuo account e per alcune considerazioni chiave.

Tieni presente che dovresti **ripristinare il tuo account solo se la tua transazione non è visibile sul block explorer**. Scopri come cercare la tua transazione [qui](/managing-my-wallet/how-to-check-my-wallet-activity-on-the-blockchain-explorer).

:::info

#### Ripristino dell'account vs. ripristino del portafoglio?

Si tratta di processi diversi che non devono essere confusi. Ripristinare l'account significa in sostanza cancellare la cronologia delle transazioni. Ripristinare il portafoglio riporta la MetaMask allo stato in cui si trovava al momento dell'installazione e della creazione del portafoglio.

Per maggiori informazioni su ciascuno di questi processi, consulta l'articolo corrispondente:

- [Ripristinare il portafoglio](/managing-my-wallet/resetting-deleting-and-restoring/how-to-reset-your-wallet)
- [Ripristinare l'account](/managing-my-wallet/resetting-deleting-and-restoring/how-to-clear-your-account-activity-reset-account)

:::
